---
{"dg-publish":true,"permalink":"/europa-zachodnia/francja-i-anglia/krolestwo-walezyjskie/"}
---


> [!infobox|wikipedia]+
> # Królestwo Walezyjskie
> ###### od 1435
> <img src="https://upload.wikimedia.org/wikipedia/commons/e/e2/Flag_of_Orl%C3%A9anais.svg"><img>
> #### Informacje ogólne
> **Stolica** | Tuluza |  
> ---|---|  
> **Języki** | francuski, oksytański
> **Religia** | Katolicyzm Rzymski
> **Rodzaj rządów** | Monarchia despotyczna
> **Władza Ustawodawcza** | Południowe Stany Generalne
> #### Ważniejsze wydarzenia
>  | |
> ---|---|  
> - 1435 | Podpisanie zawieszenia broni między Walezjuszami a Plantagenetami
> - 1422-1435 | Podbój Francji
> - 1438 | Uchwała *Traktatów Orleańskich* 
> - 1473 | Reakcja Awiniońska

## Lista władców:
---
#### Walezjuszowie:
>> *Osobny artykuł: [[Walezjusze\|Walezjusze]]*
- [[Karol VII Delfin\|Karol VII Delfin]] (1435-1470)
- [[Filip VII Walezjusz\|Filip VII Walezjusz]] (1470-1499)
- [[Filip VIII Okrutny\|Filip VIII Okrutny]] (od 1499)

## Historia
---
#### Przegrana w wojnie lankastriańskiej
>> _Zobacz więcej: [[Europa Zachodnia/Francja i Anglia/Wojna lankastriańska\|Wojna lankastriańska]]_

Po wielkim zwycięstwie [[Europa Zachodnia/Francja i Anglia/Henryk V Angevin\|Henryka V]] pod Agincourt i triumfalnym wkroczeniu Anglików do Paryża, stronnictwo Armaniaków wraz z resztkami sił lojalnych Walezjuszom wycofało się na południe. Tam, w Tuluzie, zorganizowano nowy ośrodek władzy, który szybko zaczął rościć pretensje do miana „prawdziwej Francji”. Do roku 1430 wojska Plantagenetów kontrolowały niemal całą północną i środkową Francję, a linia frontu przesunęła się ku południu. Jednak na ziemiach oksytańskich Anglicy natrafili na zorganizowany i dobrze finansowany opór, wspierany przez lokalne rody. Kosztowne i bezowocne oblężenia skłoniły [[Angielski Parlament\|parlament]] w Londynie do wywarcia presji na króla. W 1435 roku, po kilku latach wyniszczającego impasu, zawarto rozejm, który faktycznie podzielił kraj na dwa państwa: Królestwo Francji pod Plantagenetami na północy i Królestwo Walezyjskie na południu, z siedzibą w Tuluzie.

Kiedy Plantagenetowie wraz z [[Europa Zachodnia/Francja i Anglia/Królestwo Burgundii\|Burgundczykami]] niespodziewanie [[Europa Zachodnia/Schizma Awiniońska\|ogłosili poparcie dla papieża awiniońskiego]], Karol Delfin obrał przeciwną strategię. Uznając zwierzchność papieża rezydującego w Rzymie, starał się przedstawić siebie jako obrońcę jedności Kościoła i zdobyć przychylność monarchów oraz hierarchii katolickiej w Italii i na Półwyspie Iberyjskim. Posunięcie to nadało jego walce o tron wymiar nie tylko dynastyczny, ale i religijny, stawiając południowe królestwo w roli bastionu „prawowiernej” chrześcijańskiej monarchii przeciwko anglo-burgundzkiej unii.

Na południu sytuacja szybko uległa stabilizacji – ziemie te nie zostały zdewastowane długotrwałymi kampaniami, a bogactwo handlu śródziemnomorskiego oraz gęsta sieć miast sprzyjały odbudowie. W 1440 roku Karol Delfin podporządkował sobie [[Księstwo Armagnac\|księstwo Armagnac]], które od początku wojny zachowywało niepodległość i nie uznawało zwierzchności ani Anglików, ani Tuluzy. To wzmocniło jego pozycję i pozwoliło na konsolidację południowej monarchii.
#### Południowe królestwo
Karol VII przez całe życie starał się odbudować potęgę rodu Walezjuszy i odzyskać utraconą koronę, lecz mimo sprawnej dyplomacji nie zdobył wystarczającego poparcia na północy. Zmarł w 1470 roku, pozostawiając po sobie królestwo stabilne gospodarczo, bogate dzięki handlowi śródziemnomorskiemu i traktowane jako ważny gracz w polityce Italii i Hiszpanii. Tron objął jego syn, Filip VII Walezjusz, który kontynuował dzieło ojca. Filip zaangażował się w [[Europa Zachodnia/Italia/III wojny mediolańskie\|trzecią wojnę mediolańską]], zdobywając szereg twierdz w Alpach oraz port w Nicei, co otworzyło Walezjuszom dostęp do Morza Liguryjskiego.

W okresie [[Europa Zachodnia/Francja i Anglia/Reakcja Awiniońska\|Reakcji Awiniońskiej]] Filip nie pozostał obojętny wobec konfliktu Plantagenetów z jorkistami i wsparł buntowników, licząc na osłabienie północnego rywala. Rebelia została jednak szybko zdławiona przez [[Jacques d'Poitou\|Jacques’a d’Poitou]], a wpływy południa na dworze paryskim okazały się krótkotrwałe.

>> *Zobacz więcej: [[Rewolta Alsagerów\|Rewolta Alsagerów]]*

W 1484 roku, gdy na północy wybuchł bunt rodu Alsagerów przeciwko [[Stronnictwo Piktawskie\|stronnictwu Piktawów]], Filip próbował wykorzystać okazję, wydając swoją córkę [[Eleonora Walezyjska\|Eleonorę]] za [[Ludwik Alsager\|Ludwika Alsagera]]. Sojusz ten miał umocnić więzi pomiędzy Tuluzą a niezadowolonymi magnatami północy. Powstanie Alsagerów zostało jednak stłumione przez wojska burgundzkie, a Ludwik zmuszony był uciec na południe. Od tej chwili pozostawał lojalnym stronikiem Walezjuszy.

![Pasted image 20250903180744.png](/img/user/images/Pasted%20image%2020250903180744.png)
<center><b>Królestwo Walezyjskie po 1473</b></center>

