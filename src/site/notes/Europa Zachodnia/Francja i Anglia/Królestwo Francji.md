---
{"dg-publish":true,"permalink":"/europa-zachodnia/francja-i-anglia/krolestwo-francji/"}
---

> [!infobox|wikipedia]+
> # Królestwo Francji
> ###### od 987
> <img src="https://upload.wikimedia.org/wikipedia/commons/thumb/4/48/Flag_of_France_%28XIV-XVI%29.svg/250px-Flag_of_France_%28XIV-XVI%29.svg.png"><img>
> ###### Informacje ogólne
> **Stolica** | Paryż |  
> ---|---|  
> **Języki** | francuski
> **Religia** | Katolicyzm Rzymski (od 1363-1429, od 1473)<br>Katolicyzm Awinioński (1429-1473)
> **Rodzaj rządów** | Monarchia feudalna
> **Władza Ustawodawcza** | [[Stany Generalne\|Stany Generalne]]
> ###### Ważniejsze wydarzenia 
> Wydarzenia | |
> ---|---|  
> - 1422 | Koronacja Henryka V Angevina 
> - 1438 | Uchwała *Traktatów Orleańskich* 
> - 1440 | Mianowanie Karola Alsagera namiestnikiem Francji
> - 1473 | Reakcja Awiniońska
> - 1484 | Obalenie Alsagerów
#### Lista władców:
---
##### Dynastia Walezjuszów:
>> *Osobny artykuł: [[Walezjusze\|Walezjusze]]*
- Karol V Mądry (1364-1380)
- [[Karol VI Szalony\|Karol VI Szalony]] (1380-1422)
##### Dynastia Plantagenetów:
>> *Osobny artykuł: [[Plantageneci\|Plantageneci]]*
* [[Europa Zachodnia/Francja i Anglia/Henryk V Angevin\|Henryk V „Angevin”]] (1422-55)
- [[Ryszard III Plantagenet\|Ryszard III „Poeta”]] (1455-82)
- [[Edward IV Plantagenet\|Edward IV]] (od 1482)
## Historia
--- 
>> *Osobny artykuł:* [[Europa Zachodnia/Francja i Anglia/Wojna stuletnia\|Wojna stuletnia]]

#### Zwycięstwo Plantagenetów
Od drugiej połowy XIV wieku Francja znajdowała się w stanie permanentnego konfliktu z dynastią [[Plantageneci\|Plantagenetów]], pretendującą do tronu Francji w ramach [[Europa Zachodnia/Francja i Anglia/Wojna stuletnia\|wojny stuletniej]]. W 1415 roku król Anglii [[Europa Zachodnia/Francja i Anglia/Henryk V Angevin\|Henryk V Angevin]] wylądował ze swoją armią w Normandii, rozpoczynając nową ofensywę przeciwko [[Walezjusze\|dynastii Walezjuszy]]. 

Do decydującego starcia doszło pod Agincourt, gdzie siły angielskie całkowicie rozbiły armię francuską. Bitwa zakończyła się miażdżącą klęską Francuzów i oznaczała przełamanie ich oporu na północy kraju. Zwycięstwo Henryka V zapewniło mu znaczną przewagę polityczną oraz umożliwiło dalszy marsz w głąb Francji.

W 1420 roku zawarto traktat w Troyes, który stanowił punkt zwrotny w wojnie. Na jego mocy Henryk V poślubił [[Katarzyna d'Valois\|Katarzynę]], córkę króla Karola VI, i został oficjalnie uznany za następcę tronu Francji. Układ ten przewidywał również wyłączenie z sukcesji [[Karol Delfin\|delfina Karola]], syna [[Karol VI Szalony\|Karola VI]], co miało potwierdzić pełną integrację koron francuskiej i angielskiej. Traktat został ratyfikowany przez francuskie [[Stany Generalne\|Stany Generalne]], co nadawało mu legitymację formalną. W wyniku tego porozumienia wojska angielskie, wspierane przez [[Europa Zachodnia/Francja i Anglia/Burgundczycy\|Burgundczyków]], wkroczyły do Paryża. Miasto nie stawiło oporu i z radością przyjęło Henryka V jako przyszłego monarchę. Wydarzenie to znacząco podważyło morale stronników Walezjuszy, którzy wycofali się na południe. Delfin Karol schronił się w Tuluzie, gdzie rozpoczął konsolidację sił. Zawarto także strategiczny sojusz z [[Walezjusze Andegaweńscy\|linią andegaweńską dynastii Walezjuszy]] oraz z najważniejszymi rodami Oksytanii.

W 1422 roku Henryk V uroczyście poślubił Katarzynę w Reims, co symbolicznie przypieczętowało jego panowanie nad Szampanią. W rok później [[Europa Zachodnia/Francja i Anglia/Burgundczycy\|Burgundczycy]] oraz [[Księstwo Bretanii\|Bretończycy]] uznali jego władzę w [[traktat w Amiens\|traktacie z Amiens]]. Ustalono wówczas pełną niezależność polityczną księstwa Burgundii oraz granice między terytoriami Plantagenetów a Burgundczykami. Na mocy porozumienia obaj monarchowie zdecydowali się również poprzeć [[Europa Zachodnia/Schizma Awiniońska\|papieża awiniońskiego]] w trwającym wciąż konflikcie o władzę papieską, co zasadniczo zmieniło układ sił w zachodniej Europie.

W latach 1420–1430 nastąpiła głęboka dezintegracja władzy centralnej we Francji. Osłabienie administracji królewskiej doprowadziło do przejęcia kontroli nad wieloma księstwami przez lokalne rody arystokratyczne oraz aspirujące dynastie. W tym czasie Anglicy objęli kontrolę nad niemal całą północną i centralną Francją, posuwając się aż po Gaskonię. Burgundczycy podporządkowali sobie Owernię, Bourbonnais oraz Barrois. 

Walezjusze, mimo wcześniejszych porażek, utrzymali kontrolę nad południową Francją i kontynuowali opór wobec angielskiej okupacji. Działania wojenne, nieprzynoszące decydujących rezultatów, wyczerpały zasoby finansowe i ludzkie Anglików. Wobec pogłębiającego się zmęczenia konfliktem oraz narastających buntów wewnętrznych, Henryk V zdecydował się na przedłużenie rozejmu zawartego w 1432 roku. W kolejnych latach skoncentrował swoje wysiłki na tłumieniu buntów chłopskich oraz konsolidacji zdobyczy terytorialnych.
>> *Zobacz więcej: [[Europa Zachodnia/Francja i Anglia/Królestwo Walezyjskie\|Królestwo Walezyjskie]]* 
#### II żakeria
W latach 1433–1439 Francję ogarnęła fala powstań chłopskich, znanych w historiografii jako [[II żakeria\|II żakeria]]. Wystąpienia te stanowiły kontynuację wcześniejszych buntów chłopskich z XIV wieku, jednak były znacznie bardziej rozproszone i długotrwałe. Bezpośrednią przyczyną wybuchu powstań była skrajna nędza ludności wiejskiej, wynikająca z przedłużającej się wojny, rabunków i podatków narzucanych przez okupujące wojska.

Ponadto rozpad administracji centralnej oraz brak ochrony ze strony szlachty sprawiły, że chłopi zaczęli organizować się w oddziały zbrojne (znane jako [[Europa Zachodnia/Francja i Anglia/Szartyści\|Szartyści]]) i atakować majątki ziemskie oraz garnizony okupantów. W niektórych regionach doszło do tworzenia efemerycznych wspólnot wiejskich o charakterze quasi-republikańskim. Powstania zostały brutalnie stłumione przez zarówno siły angielskie, jak i lokalnych feudałów do 1440, pozostawiając jednak ogromne zniszczenia i braki.

#### Korona Francji pod Plantagenetami
W 1438 roku, po latach wyczerpujących negocjacji, podpisano tzw. *[[Traktaty Orleańskie\|Traktaty Orleańskie]]*. Francuskie [[Stany Generalne\|Stany Generalne]], choć niechętne całkowitej dominacji Anglików, uznały władzę Henryka V, wymuszając jednak daleko idące ustępstwa. Zabezpieczono w ten sposób niskie podatki, prawo do wystawiania własnych armii obronnych oraz formalne umocnienie roli Stanów jako ciała legislacyjnego. Królestwo Francji weszło więc w skład unii pod berłem Plantagenetów, lecz zachowało instytucje, które sprawiały, że było bardziej federacją niż scentralizowaną monarchią.

W 1443 roku, wobec trudności w zarządzaniu rozległym i wielojęzycznym państwem, Henryk V ustanowił urząd [[namiestnik Francji\|namiestnika Francji]], odpowiedzialnego za królewskie domeny i koordynację z lokalnymi apanażami. Godność ta przypadła księciu Szampanii, [[Europa Zachodnia/Francja i Anglia/Karol Alsager\|Karolowi Alsagerowi]], krewnemu samego monarchy. Alsager, pragmatyk i administrator o wielkiej energii, szybko przekształcił swoje urzędy w centrum sprawnej biurokracji. Wprowadził programy osadnicze, wspierał lokacje nowych miast, rozwijał infrastrukturę i gospodarkę kopalń. Dzięki niemu Francja, jeszcze niedawno pogrążona w ruinie po wojnie stuletniej i żakeriach, zaczęła się podnosić. Jego lojalność wobec korony wynagrodzono sowicie: w 1452 Henryk V powierzył mu w lenno Normandię, co czyniło z rodu Alsagerów jedną z najpotężniejszych dynastii w całej unii anglo-francuskiej.
![Pasted image 20250902173156.png](/img/user/images/Pasted%20image%2020250902173156.png)

Rok 1455 przyniósł dramat dla unii – śmierć Henryka V, którego charyzma i militarne talenty scaliły królestwo, otworzyła erę niepewności. Władca, którego czyny na polach Francji porównywano do legendarnych bohaterów, zostawił po sobie państwo olbrzymie, lecz niespójne. Tron przejął jego syn, [[Ryszard III Poeta\|Ryszard III Poeta]], człowiek o usposobieniu łagodnym i artystycznym. Zamiast żelaznej ręki ojca, wniósł do rządów poezję, uczty, muzykę dworską i sztukę renesansową. Brak stanowczości monarchy okazał się brzemienny w skutkach – francuscy wasale poszerzali swoje przywileje, rządzili w praktyce niezależnie, a korona coraz bardziej stawała się tylko symbolicznym zwornikiem luźnej konfederacji.
#### Reakcja Awiniońska
>> *Zobacz więcej: [[Europa Zachodnia/Francja i Anglia/Reakcja Awiniońska\|Reakcja Awiniońska]]*

Najpoważniejszym kryzysem panowania Ryszarda był jednak spór o papiestwo. W 1472 roku, gdy w Diżon zebrał się [[Sobór Diżoński\|sobór mający zakończyć schizmę awniońską]], część hierarchów odmówiła uznania jego władzy. Na czele opozycji stanął arcybiskup Canterbury, [[Séverin Chabert\|Séverin Chabert]], otwarcie sprzeciwiając się decyzjom soborowym i broniąc ciągłości obediencji awiniońskiej.

Jego nieposłuszeństwo wywołało falę gniewu – wybuchła rebelia, zwana później **Reakcją Awiniońską**, która ogarnęła Anglię i Normandię. Ryszard, zajęty pisaniem poematów o miłości dworskiej i podróżami na wybrzeża Irlandii, nie kierował obroną. Zamiast niego pałeczkę przejął **książę Poitiers, [[Jacques d’Poitou\|Jacques d’Poitou]]**, ambitny faworyt francuskiego dworu. To on zorganizował kontruderzenie, które w 1473 roku zmiażdżyło rebelię. Od tego momentu realna władza coraz bardziej przesuwała się w stronę stronnictwa Piktyjskiego (d'Poitou) – to arystokracja kontynentalna decydowała o polityce unii, wykorzystując królewską słabość dla własnych korzyści, a Jacques stał się najbliższym doradcą króla, stając się szarą eminencją. Umocniły się także wpływy [[Filip Percy Młodszy\|lorda Percy’ego]] oraz [[Rhodri d'Anglesey\|Rhodriego d’Anglesey]], którzy wzmocnili swoje wpływy w Anglii z uwagi na przebywanie króla w Paryżu.

Kiedy w 1482 roku Ryszard III Poeta zmarł niespodziewanie – jak mówiono, po długiej chorobie płuc, choć niektórzy szeptali o truciznie – jego syn [[Edward IV Plantagenet\|Edward IV Plantagenet]] objął tron. Nowy król nie posiadał ani zdolności wojskowych, ani charakteru, by powściągnąć ambicje wielkich panów. Był słaby, chwiejny i uległy. Szybko otoczył się faworytami, którzy wykorzystywali jego naiwność dla własnych interesów.

Rok 1484 przyniósł kolejny wstrząs. Na skutek dworskich intryg w Paryżu i rosnącej rywalizacji z Piktawami (d’Poitou), w Londynie pojawiły się pogłoski o planach odebrania urzędu namiestnika Francji rodowi Alsagerów. Dumny ród nie zamierzał się podporządkować – wybuchł bunt, w którym Alsagerowie uzyskali wsparcie [[Europa Zachodnia/Francja i Anglia/Królestwo Walezyjskie\|Walezjuszy]]. Rebelia została jednak zdławiona niezwykle krwawo. Kluczową rolę odegrała armia burgundzka, która, wchodząc do akcji jako „sojusznik”, w rzeczywistości zrealizowała własne cele. Szampania została przez nich zajęta, a następnie formalnie anektowana, za co [[Europa Zachodnia/Francja i Anglia/Wiktoria Luiza\|Wiktoria Luiza]] wypłaciła Plantagenetom gigantyczne sumy jako rekompensatę.

Dla korony anglo-francuskiej był to policzek i dowód, że realna kontrola nad Francją wymyka się z rąk Plantagenetów. Odtąd unia zaczęła coraz szybciej dryfować ku rozpadowi – rozdarta między słabością monarchy, ambicjami francuskiej arystokracji i bezwzględną ekspansją Burgundii.
